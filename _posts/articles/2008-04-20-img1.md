---
layout: post
title: 诗句联想：落霞与孤鹜齐飞，秋水共长天一色
date: 2008-04-20
categories: articles
tags: [个人文集]
description: 个人文集
---

登斯楼也，观彭蠡之浩淼，察景观之繁盛，则心旷神怡，不亦乐乎！ 

霪雨霏霏初霁，余有雾霭袅袅。山原迤逦，川泽萦回。盈视四地，冈峦绵延，犹若青黛；江水颢白，参差其间。俯览汀渚，鹤凫争鸣。 

然偶有和风，携来渔舟唱晚之音，惊飞孤鹜而流云拂动；似晚霞恋凫，乃与之相舞。其婆娑魅影，斑斓多姿，瞬息万变，恍惚间竟以为仙之舞也。尽兴矣！ 

如血穹苍，落日榴赤；柔水粼粼，朱丹赤泽；水天共色，齐相辉映。故游目聘怀，益寿延年，极乐矣！ 

嗟乎！仁者乐山，智者乐水；山以仙名，水以龙灵。吾独恋此山此水，此桃源仙境也！ 
